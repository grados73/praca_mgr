# Praca Dyplomowa (magisterska)
Tematem pracy był Elektroniczny system przetwarzania danych treningowych biegacza.

Zaawansowane rozwiązania techniczne pomagają sportowcom z różnych dziedzin przełamywać kolejne granice i pobijać, wydawałoby się, że już przez lata wyśrubowane, rekordy świata. 
Zgodnie z badaniami społecznymi, przeprowadzonymi wśród osób amatorsko uprawiających sport, już od 2016 roku noszona technologia służąca do akwizycji danych treningowych 
jest najbardziej popularnym i wiodącym trendem w tej grupie, wyprzedzając znacząco, prowadzące do tej pory, trening z własną masą ciała oraz trening interwałowy [4]. 
Wyniki te świadczą, że różne urządzenia noszone podczas treningów są wykorzystywane nie tylko przez zawodowców, ale również przez wszystkich tych, 
którzy sportem zajmują się hobbystycznie, a grupa ta z roku na rok powiększa swoją liczebność.
Używanie komercyjnych systemów wiążę się z pewnymi niebezpieczeństwami, niestety zaledwie niewielka część z tych urządzeń posiada pełne, wiarygodne i niezależne testy skuteczności,
przez co otrzymane wyniki mogą mocno różnić się od prawdziwych wartości. 
Kolejnym zagrożeniem jakie niosą ogólnodostępne urządzenia jest ujawnianie danych szczególnie wrażliwych, między innymi danych o naszej lokalizacji i stanie zdrowia, 
które są najbardziej cenne i pożądane przez firmy farmaceutyczne. Na początku 2018 roku świat obiegła informacja o nieświadomym ujawnieniu tajnych baz CIA, 
amerykańskich baz broni nuklearnej w Turcji, chińskich niejawnych baz wojskowych czy sekretnej tajwańskiej bazy rakietowej. Wszystko to za przyczyną firmy Strava, 
która udostępniła mapę ukazującą zagregowane ścieżki biegaczy używających ich aplikacji., firma wywodząca się z Californii pobiera dane treningowe z smartfonów 
jak i z specjalistycznych urządzeń treningowych. Pokazanie ponadprzeciętnej aktywności biegaczy na środku pustyni lub wgłębi lasu tropikalnego, może jednoznacznie wskazywać 
na tajną jednostkę wojskową. Obrysowane kontury ścieżek biegowych dokładnie pokazują rozmiary oraz kształt ogrodzenia bazy, dookoła której biegali stacjonujący tam żołnierze, 
ponadto istnieją uzasadnione przesłanki by sądzić, że część z nich nie wyłączała tych urządzeń podczas zadań bojowych. 
Niewątpliwym argumentem przemawiającym za próbą samodzielnej realizacji elektronicznego systemu monitorowania danych treningowych biegacza jest stosunkowo wysoka cena 
zaawansowanych urządzeń i konieczność dopłacania producentowi za każdą dodatkową funkcjonalność.

Celem pracy była realizacja systemu służącego do monitorowania oraz akwizycji danych treningowych biegacza, aby osiągnąć większą efektywność treningów. 
Zbudowany system zakładał wykluczenie większości wad komercyjnie dostępnych urządzeń, zapewniając między innymi ochronę dla danych wrażliwych oraz 
zostać zrealizowany w cenie niższej niż dostępne na rynku urządzenia.
